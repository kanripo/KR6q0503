# -*- mode: mandoku-view; -*-
#+DATE: 2016-06-08 5:53
#+TITLE: 大方禪師語錄
#+PROPERTY: CBETA_ID J36nB366
#+PROPERTY: ID KR6q0503
#+PROPERTY: SOURCE Jiaxing Canon Vol. 36, No. B366
#+PROPERTY: VOL 36
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0503_J_002-0831a> 
#+PROPERTY: JUAN 2

 禪燈菴大方禪師語錄卷二¶
嗣法門人超鳴編¶

* 拈頌¶

「世尊初生。」¶

【世尊眼空四海可謂旁若無人雲門令行千古未¶
免傷鋒犯手這二老為人一個向高高山頂立一¶
個向深深海底行看來也是同坑無異土。¶

#+BEGIN_VERSE
「　四顧周行全體彰大方獨步勢無雙雲門一棒掀天¶地千古兒孫任舉揚」
#+END_VERSE
】¶

「世尊明星悟道。」¶

【世尊夜睹明星大似開眼作夢說甚麼妄想執著¶
證得證不得何不向明星未出時薦取何等勦絕¶
更說甚麼智慧德相累及後人牽枝引蔓葛藤滿¶
地。¶

#+BEGIN_VERSE
「　抬頭忽覺滿天星大地眾生豁眼睛試問當年何所¶得和泥合水向人傾」
#+END_VERSE
】¶

「拈華微笑。」¶

【世尊拈華年老心孤迦葉微笑知恩有地檢點將¶
來二俱不了海上座當時纔見他舉手處咄云不¶
勞拈出免得後代兒孫承虛接響。¶

#+BEGIN_VERSE
「　一枝拈出大家看百萬人天盡被瞞微笑頭陀親薦¶得燈燈不絕古今傳」
#+END_VERSE
】¶

「女子出定。」¶

【女子無端特地瞿曇隨人起倒文殊罔明各見一¶
邊且道是那一邊咄若向這裏會得不勞彈指其¶
或未然正好朝打八百暮打三千何故不合白日¶
青天惑亂人家男女。¶

#+BEGIN_VERSE
「　出定入定瞿曇正令瞎驢成隊不顧性命」
#+END_VERSE
】¶

「世尊陞座文殊白椎。」¶

【世尊無風浪起文殊隨流入流總與他三十棒縛
<pb:KR6q0503_J_002-0831b>¶
作一團拋向大洋海裏免得許多起倒何故諦觀¶
法王法法王法如是。¶

#+BEGIN_VERSE
「　月印波中徹底寒澄潭那許臥龍蟠五湖四海途中¶客盡被渠儂把釣竿」
#+END_VERSE
】¶

「罽賓國王斬師子尊者。」¶

【大似靈龜負圖自取喪身之兆。¶

#+BEGIN_VERSE
「　擲劍揮空勢不還翻身師子箭離弦君王手段天然¶別兩臂如何保不全」
#+END_VERSE
】¶

「殃崛產難。」¶

【將謂黃面瞿曇有神仙秘密之方誰知只得一味¶
平胃散待婆子欲產未產之時一口吞下瀉得肚¶
裏乾乾淨淨免得饑廝煎餓廝炒雖然如是即如¶
殃崛送語未到之際先已產下看這平胃散向甚¶
麼處著落當時若問海上座有何法能免產難向¶
他道覓女人相了不可得。¶

#+BEGIN_VERSE
「　殃崛傳言是禍胎瞿曇一撥眼方開從來賢聖不曾¶殺母子團圞笑滿腮」
#+END_VERSE
】¶

「城東老母不欲見佛。」¶

【老母不欲見佛可謂口吞佛祖氣宇如王雖然如¶
是回顧東西總皆是佛甜瓜徹蒂甜苦瓠連根苦¶
若向這裏薦得無佛無魔這裏承當不下一任泥¶
堆加土。¶

#+BEGIN_VERSE
「　東城老母大奇哉八面玲瓏正眼開大地眾生同一¶體個中那有二如來」
#+END_VERSE
】¶

「德山托缽。」¶

【德山托缽下堂垂鉤四海雪峰云鐘未鳴鼓未響¶
托缽向甚麼處去錦鰲衝浪來德山低頭歸方丈¶
前箭猶輕後箭深峰舉似岩頭一人傳虛岩云大¶
小德山未會末後句陷虎之機山聞召岩云汝不¶
肯老僧那好手手中呈好手頭密啟其意紅心心
<pb:KR6q0503_J_002-0831c>¶
裏中紅心山明日果與尋常不同殺人刀活人劍¶
且喜老漢會末後句在據虎頭收虎尾如斯舉揚¶
大似龜毛丈二兔角八尺錯下名言與末後句有¶
甚交涉且道如何是末後句鶴有九皋方展翅馬¶
無千里謾追風。¶

#+BEGIN_VERSE
「　垂鉤四海釣獰龍衝浪錦鱗膽氣雄一釣雙鰲布大¶雨普天匝地起清風」
#+END_VERSE
】¶

「九峰因石霜遷化眾請首座作住持。」¶

【峰云若會先師意即住首座積功累德於生死岸¶
頭去住自由甚為奇特爭柰未具正知見在向一¶
色邊坐倒故以一條白練作死法會卻被九峰勘¶
破一場敗闕當時若問海上座如何是一條白練¶
去只向他道寒光爍爍射坤維待九峰擬議不來¶
即便震威一喝云切莫辜負先師好總教九峰亡¶
鋒結舌一代住持定是有分。¶

#+BEGIN_VERSE
「　香煙堆裏露全身坐脫立亡據本真不是九峰虔侍¶者石霜一脈溺沉淪」
#+END_VERSE
】¶

「馬祖與西堂藏百丈海南泉願同玩月。」¶

【馬祖父子雖然舒卷縱橫各顯家風未免弄巧成¶
拙海上座一一與他點出正好供養畫餅充饑正¶
好修行泥裏洗土塊拂袖便行只成擔板獨超物¶
外唵蘇嚧㗭唎娑婆訶復云這一隊不唧溜漢總¶
被一串穿卻了也還有共相證明者麼三個猢猻¶
夜𥳽錢天明走盡空狼籍。¶

#+BEGIN_VERSE
「　父子同心家業盛弟兄和氣世情長普天皓月千江¶印匝地清風四海揚」
#+END_VERSE
】¶

「南泉斬貓。」¶

【南泉全提正令趙州符到奉行二大老雖然臨時¶
殺活縱奪可觀仔細檢點將來也是破草鞋還有¶
與南泉把臂共行者麼舉手擊香几一下云一刀
<pb:KR6q0503_J_002-0832a>¶
兩段俱揮盡大家活弄死貓兒。¶

#+BEGIN_VERSE
「　一刀兩段絕疏親殺活全提亙古今好手手中呈好¶手紅心心裏中紅心」
#+END_VERSE
】¶

「馬祖遣人送書到徑山國一欽禪師作一圓相。」¶

【馬祖到即不點國一點即不到諸人還識二大老¶
麼一個鼻頭兩孔竅國師道欽師猶被馬師惑好¶
本多同雖然如是不許夜行剛把火直須當道與¶
人看。¶

#+BEGIN_VERSE
「　馬師密叩徑山翁盡在空圓一點中無柰國師輕漏¶泄誰知千里有同風」
#+END_VERSE
】¶

「普化同臨濟赴齋掀倒飯床。」¶

【臨濟慣作白拈手段驅耕奪食普化到處徹底掀¶
翻不留朕跡或有人問毛吞巨海芥納須彌為復¶
是神通妙用為復是法爾如然只向他道龍得水¶
時添意氣虎逢山勢長威獰。¶

#+BEGIN_VERSE
「　驅耕奪食驗英雄盡底掀翻絕始終驚得主人渾喪¶膽毘盧頂上任西東」
#+END_VERSE
】¶

「乾峰上堂法身有三種病二種光一一透得。」¶

【乾峰據虎頭雲門收虎尾雖然唱拍相隨拳踢相¶
應未免通身泥水且道不落廉纖一句作麼生處¶
處無私空合空法法皆歸水投水。¶

#+BEGIN_VERSE
「　當機一句絕羅籠電捲星馳空合空二種光兮三種¶病眉毛睫上隔千重」
#+END_VERSE
】¶

「馬祖因僧問離四句絕百非。」¶

【這僧與麼問大似二八女子不繫裙馬師與麼荅¶
也是憐兒不覺醜當時海上座若在請師直指西¶
來意只向他道合取狗口更說甚麼藏頭白海頭¶
黑且道恁麼批判還有優劣也無直截根源佛所¶
印摘葉尋枝我不能。¶

#+BEGIN_VERSE
「　四句離時全體現百非絕處露堂堂馬師何必空饒
<pb:KR6q0503_J_002-0832b>¶舌累及兒孫亂度量」
#+END_VERSE
】¶

「乾峰舉一不得舉二放過一著落在第二。」¶

【雪後始知松柏操事難方見丈夫心。¶

#+BEGIN_VERSE
「　乾峰舉處莫瞞盰具眼禪和仔細看覷透雲門關捩¶子轉身猶覺骨毛寒」
#+END_VERSE
¶

#+BEGIN_VERSE
「　打鼓陞堂普請看雲門出眾被人謾乾峰落二回方¶丈各自歸寮倒剎竿」
#+END_VERSE
】¶

「南院上堂赤肉團上壁立千仞僧問掀倒禪床。」¶

【院云這瞎漢這僧雖有沖天之氣且無入地之謀¶
南院全提向上未免傷鋒犯手若有人問海上座¶
問壁立千仞便震威一喝何等勦絕免得他掀倒¶
禪床堪作箇甚麼。¶

#+BEGIN_VERSE
「　赤肉團邊用最親主賓有理實難伸相逢盡道休官¶好林下何曾見一人」
#+END_VERSE
】¶

「障蔽魔王領諸眷屬隨金剛齊菩薩云云。」¶

【師云謾別人即得大慧云既覓起處不得一千年¶
隨從底是甚麼云疑則別參金剛齊云我不依有¶
住而住不依無住而住如是而住云也要大家知¶
法眼云障蔽魔王覓金剛齊即且從只如金剛齊¶
還見障蔽魔王麼云青天白日不得說夢恁麼批¶
判且道合古人意不合古人意即今莫有知海上¶
座起處底麼喝一喝云人情盡處難留跡家破人¶
亡四壁空。¶

#+BEGIN_VERSE
「　魔佛空爭不識他金剛擊碎野狐窠迥然突出無遮¶障六臂三頭唱凱歌」
#+END_VERSE
】¶

「雲門聞聲悟道。」¶

【觀世音將錢買胡餅放下手卻是饅頭領取鉤頭¶
意舉手喝一喝云且道是聲耶是色耶是饅頭耶¶
是胡餅耶若向這裏定當得出許伊具一隻眼若¶
定當不出海上座自道去也復喝一喝云黃金自
<pb:KR6q0503_J_002-0832c>¶
有黃金價終不和沙賣與人。¶

#+BEGIN_VERSE
「　聞聲見色道明心廓露當陽手眼親收放縱橫由在¶我一回拈出一回新」
#+END_VERSE
】¶

「波斯匿王問勝義諦中有世俗諦否。」¶

【佛云過去龍光佛波斯恁麼問含元殿裏更覓長¶
安世尊恁麼荅穿過髑髏知音者少二大老與麼¶
問荅賓則始終賓主則始終主不落賓主一句又¶
作麼生一箭落雙鵰諸仁者且道無說無聞如何¶
話會只向他道碗脫丘又云碗。¶

#+BEGIN_VERSE
「　主賓問荅廓然傾兔角龜毛覿面呈兩眼分明對兩¶眼空爭魔佛可憐生」
#+END_VERSE
】¶

* 雜頌
** 臺山婆子二頌¶

#+BEGIN_VERSE
「　無柰臺山這老婆如何特地起干戈趙州勘破空饒¶舌堪笑行人錯過多」
#+END_VERSE
¶

#+BEGIN_VERSE
「　臺山婆臺山婆指點師僧能幾個突出叢林老作家¶歸來報道親勘破勘破了沒來由帶累諸方成話墮」
#+END_VERSE
¶

** 趙州訪二菴主二頌¶

#+BEGIN_VERSE
「　到處逢人便下鉤大都好本共同酬等閑消息誰能¶測收放縱橫得自由」
#+END_VERSE
¶

#+BEGIN_VERSE
「　菴主拳頭豎最親趙州關捩少知音鴛鴦繡出從君¶看不把金針度與人」
#+END_VERSE
¶

** 首山因僧問如何是佛山云新婦騎驢阿家牽二頌¶

#+BEGIN_VERSE
「　新婦騎驢阿家牽首山一句老婆禪今朝特地重拈¶出六臂三頭任往還」
#+END_VERSE
¶

#+BEGIN_VERSE
「　新婦騎驢阿家牽覿面當機信口宣鄰舍喜逢今日¶至笙歌引送畫堂前」
#+END_VERSE
¶

** 有句無句二頌¶

#+BEGIN_VERSE
「　勘破溈山老古錐葛藤樹上蔓支離禪床掀倒呵呵¶笑天上人間更有誰」
#+END_VERSE

<pb:KR6q0503_J_002-0833a>¶

#+BEGIN_VERSE
「　笑倒溈山這老魔大家胡亂唱巴歌泥中有刺誰能¶委烈燄堆頭長綠荷」
#+END_VERSE
¶

** 萬法歸一二頌¶

#+BEGIN_VERSE
「　萬法歸一一何歸分明直下廓離微祖師心印明如¶日爍破乾坤遍界輝」
#+END_VERSE
¶

#+BEGIN_VERSE
「　行腳師僧個問頭七觔衫子出青州句中若得真消¶息動地驚天出眾流」
#+END_VERSE
¶

** 庭前柏樹子二頌¶

#+BEGIN_VERSE
「　趙老庭前柏樹子蒼蒼自古蔭禪林參天踞地無人¶會摘葉尋枝直到今」
#+END_VERSE
¶

#+BEGIN_VERSE
「　庭前古柏翠幽幽直指禪人當下休無限婆心何太¶切五湖衲子豁雙眸」
#+END_VERSE
¶

** 東山水上行頌¶

#+BEGIN_VERSE
「　雲門拈出無生句諸佛分明絕覆藏無柰衲僧猶不¶薦東山水上亂商量」
#+END_VERSE
¶

** 因徑山容和尚垂問文殊是七佛之師因…¶

#+BEGIN_VERSE
「　誰家女子太無端定裏如何有許般今日從新親看¶破通身慶快骨毛寒」
#+END_VERSE
¶

** 徑山索三玄三要總二頌¶

#+BEGIN_VERSE
「　三玄三要句難分兔角龜毛眼裏塵玄要皆空非實¶有一番提起一番新」
#+END_VERSE
¶

#+BEGIN_VERSE
「　個中難透三玄要迥出威音那畔邊空劫已前高著¶眼臨機活鱍任方圓」
#+END_VERSE
¶

** 十智三玄總頌¶

#+BEGIN_VERSE
「　十智同真三要玄看來好是火中蓮無端特地揚家¶醜良馬何須用舉鞭」
#+END_VERSE

<pb:KR6q0503_J_002-0833b>¶

** 臨濟七事十九首¶

#+BEGIN_VERSE
「　奪人不奪境三十烏滕猶未省白日天光失卻牛春¶華爛熳鋪山嶺」
#+END_VERSE
¶

#+BEGIN_VERSE
「　奪境不奪人甜言蜜語未為真了然一句無多子語¶路分明好好陳」
#+END_VERSE
¶

#+BEGIN_VERSE
「　人境兩俱奪正令全提惡辣辣安南塞北一齊收獨¶坐寰中眼界闊」
#+END_VERSE
¶

#+BEGIN_VERSE
「　人境俱不奪雕弓已掛狼煙息鼕鼕打鼓祭江神野¶老謳歌忘帝力」
#+END_VERSE
¶

#+BEGIN_VERSE
「　金剛寶劍最鋒鋩獨露當陽凜似霜退後進前身命¶喪總然佛祖也難當」
#+END_VERSE
¶

#+BEGIN_VERSE
「　踞地獅子忽昂頭百獸聞知伎倆休獅子林中獅子¶吼旃檀國裏獨優游」
#+END_VERSE
¶

#+BEGIN_VERSE
「　探竿影草定龍蛇帶角擎頭在此時是聖是凡明了¶了渙然不必更三思」
#+END_VERSE
¶

#+BEGIN_VERSE
「　一喝不作一喝用龜毛兔角千觔重無言童子口喃¶喃盡大地人提不動」
#+END_VERSE
¶

#+BEGIN_VERSE
「　賓中賓奔南走北外邊尋失卻衣中無價寶灰頭土¶面逐風塵」
#+END_VERSE
¶

#+BEGIN_VERSE
「　賓中主撞倒閑門與破戶金剛撫掌笑嘻嘻泥人扶¶起瓊樓柱」
#+END_VERSE
¶

#+BEGIN_VERSE
「　主中賓擲釣拋綸未得鱗撥盡江波徒費力倒拈寶¶劍入龍津」
#+END_VERSE
¶

#+BEGIN_VERSE
「　主中主正令當軒孰敢睹北海蒼龍吞卻珠南山大¶虫咬老虎」
#+END_VERSE
¶

#+BEGIN_VERSE
「　先照後用驗方來閃電光中赤手栽生鐵也須重煆¶煉金剛正眼頂門開」
#+END_VERSE
¶

#+BEGIN_VERSE
「　先用後照勘當人活捉生擒手眼親若是金毛重按¶過假雞肯放出關津」
#+END_VERSE
¶

#+BEGIN_VERSE
「　照用同時掌握全臨機潑潑驗愚賢單刀直入長蛇
<pb:KR6q0503_J_002-0833c>¶陣馬喪人亡血濺天」
#+END_VERSE
¶

#+BEGIN_VERSE
「　照用不同垂手時撫憐赤子令人思同條生兮同條¶死笑看雲山春日遲」
#+END_VERSE
¶

#+BEGIN_VERSE
「　一句當陽絕萬門普天匝地獨為尊十方沙界全身¶露佛祖都來一口吞」
#+END_VERSE
¶

#+BEGIN_VERSE
「　二句當陽覿面宣光明正大利人天迥然越格超方¶作普應高低絕正偏」
#+END_VERSE
¶

#+BEGIN_VERSE
「　三句拈來總現前四楞著地不須牽和泥合水隨高¶下南北東西任往還」
#+END_VERSE
¶

** 賓主句頌¶

#+BEGIN_VERSE
「　當堂齊喝大家知賓主分明在此時左眼半觔右八¶兩分疆立界本無岐」
#+END_VERSE
¶

** 無位真人頌¶

#+BEGIN_VERSE
「　無位真人出面門隨方瀟灑獨為尊三頭六臂擎天¶地歷歷孤明赤骨貧」
#+END_VERSE
¶

** 三玄三要六頌¶

#+BEGIN_VERSE
「　第一玄傾腸倒腹不能詮通身有口如何說眼裏聞¶聲鼻孔宣」
#+END_VERSE
¶

#+BEGIN_VERSE
「　第二玄耳中見色異新鮮鼻蛇吞卻南山鱉脫殼烏¶龜飛上天」
#+END_VERSE
¶

#+BEGIN_VERSE
「　第三玄不待臨時常現前是處綠楊堪繫馬誰家門¶裏灶無煙」
#+END_VERSE
¶

#+BEGIN_VERSE
「　第一要擬議思量總不妙抬眸鷂子過新羅露柱燈¶籠撫掌笑」
#+END_VERSE
¶

#+BEGIN_VERSE
「　第二要一個鼻頭兩孔竅無舌之人善舉揚五音六¶律胡茄調」
#+END_VERSE
¶

#+BEGIN_VERSE
「　第三要杲日麗天無不到萬象森羅分外明爍破乾¶坤光晃耀」
#+END_VERSE
¶

** 馬祖一喝三頌¶

#+BEGIN_VERSE
「　非即非離證此時幾人到此用無疑耳聾三日兒孫
<pb:KR6q0503_J_002-0834a>¶廣千古流傳孰敢欺」
#+END_VERSE
¶

#+BEGIN_VERSE
「　一喝當陽遍界輝耳聾三日示全機大機大用流千¶古今古罕聞凜凜威」
#+END_VERSE
¶

#+BEGIN_VERSE
「　耳聾三日播家風一喝當陽顯大雄塗毒鼓邊休側¶耳兒孫亙古用無窮」
#+END_VERSE
¶

** 閱歸真總義隨時頌出¶

#+BEGIN_VERSE
「　叮嚀太殺啟無端本地風光托滿盤活鱍走盤珠有¶腳生機一路莫瞞盰法法本來元不假頭頭顯露亦¶非真等閑識得東風面萬紫千紅總是春」
#+END_VERSE
¶

** 閱真性決十則總頌¶

#+BEGIN_VERSE
「　教外誰知有別傳無紋寶印印機先非凡非聖堂堂¶露無古無今常現前」
#+END_VERSE
¶

** 拄杖二頌¶

#+BEGIN_VERSE
「　赤條條不涉春秋凈裸裸何喜何愁活鱍鱍傍敲正¶打轉漉漉劈脊當頭有時格外提持有時覿面相酬¶有時全殺全活有時全放全收拈起時天回地轉放¶下時自在自由收放縱橫憑在我臨機應用盡風流」
#+END_VERSE
¶

#+BEGIN_VERSE
「　撐天指地一條杖凡聖都來總不放賞罰分明與麼¶行佛與眾生沒兩樣殺活縱橫獨自由自由自在空¶無相無相光中絕點埃離諸名相真快暢」
#+END_VERSE
¶

** 頌天童密雲老和尚二首¶

#+BEGIN_VERSE
「　銅棺山頂駕虛舟情與無情白汗流慶快平生消舊¶夢無窮妙樂爽新秋人天瞻仰都行腳大地齊歸拄¶杖頭打盡聖凡無敵手兒孫界滿蔭神洲」
#+END_VERSE
¶

#+BEGIN_VERSE
「　雪月風花懶繫舟隨方瀟灑儘風流千江有水千江¶映萬里無雲萬里秋凡聖同途休轉腳古今合轍個¶源頭潑天潑地誰能委正令全提覿面酬」
#+END_VERSE
¶

** 明星悟道三頌¶

#+BEGIN_VERSE
「　雪山六載駕孤舟午夜明星息妄流大地眾生開眼¶夢奇哉一切廓輪秋九蓮臺上收雙腳百萬人中出
<pb:KR6q0503_J_002-0834b>¶一頭密密綿綿如是法師承授受古今酬」
#+END_VERSE
¶

#+BEGIN_VERSE
「　雪滿乾坤不繫舟縱橫宇宙轉風流孤輪霽色傾殘¶夢遍界清光萬國秋大地山河齊赤腳森羅萬象盡¶抬頭頭頭物物皆成現剎剎塵塵彼此酬」
#+END_VERSE
¶

#+BEGIN_VERSE
「　凜凜凝霜葦作舟頂門一點凍雲流乾坤撥轉三千¶界宇宙掀翻九十秋覿面不留元字腳當機誰敢弄¶虛頭作家手段天然別不動眉毛早與儔」
#+END_VERSE
¶

** 頌二祖十一首¶

#+BEGIN_VERSE
「　山河大地渡人舟撩亂天花眾道流赫日能消億劫¶夢廓然倒嶽盡傾秋五湖衲子休行腳四海高流謾¶出頭面壁九年空碧眼神光隻手那能酬」
#+END_VERSE
¶

#+BEGIN_VERSE
「　大地漫漫白練舟水晶宮裏逞風流神光覷破塵沙¶夢妙湛圓明億劫秋野鶴沖霄舒兩腳孤雲迥出萬¶山頭和光合轍隨高下普利群迷與麼儔」
#+END_VERSE
¶

#+BEGIN_VERSE
「　極目銀山望玉舟廣寒宮裏水雲流藍關路上群仙¶夢白帝城中眾鶴秋跣足渡江雙赤腳披胸熊耳半¶山頭九年冷坐人難信紅雪齊腰猶未酬」
#+END_VERSE
¶

#+BEGIN_VERSE
「　現成公案不須舟隱顯縱橫順逆流日月星辰同一¶夢山河大地共千秋香嚴樹上懸雙腳更有天龍豎¶指頭須向此中端的得恒河沙劫悉皆酬」
#+END_VERSE
¶

#+BEGIN_VERSE
「　密雲堆裏駕孤舟水底清天翠欲流月載滿船消皎¶夢風恬浪靜碧潭秋水窮山盡收雙腳撒手懸巖迥¶一頭活捉蒼龍全意氣生擒玉象不輕酬」
#+END_VERSE
¶

#+BEGIN_VERSE
「　雪映千山駕玉舟雲騰萬里逞風流身騎白鶴沖霄¶夢倒跨麒麟過漢秋蔭覆兒孫千百億絲毫不隔達¶源頭通天徹地人難測曜古騰今滿界儔」
#+END_VERSE
¶

#+BEGIN_VERSE
「　浩滿乾坤一箇舟看來誰是我同流冰霜曉月毫無¶夢潔白身心當體秋三世如來難下腳十方賢聖那¶尋頭晶輝朗曜微塵國一道清光亙古儔」
#+END_VERSE
¶

#+BEGIN_VERSE
「　本來個事不須舟妙湛圓明不動流作佛成仙重說
<pb:KR6q0503_J_002-0834c>¶夢超凡越聖更悲秋虛空粉碎愁雙腳大地平沉憂¶白頭碧眼胡僧常面壁更無言句可相酬」
#+END_VERSE
¶

#+BEGIN_VERSE
「　大方獨步不程舟本有風光洞底流一榻清風無個¶夢忘懷歲月孰知秋自由自在長伸腳無慮無憂石¶枕頭終日閑閑閑不徹不知何物可相儔」
#+END_VERSE
¶

#+BEGIN_VERSE
「　清波浩浩放孤舟愛水潺潺縱識流世事重重山疊¶夢人心曲曲水灣秋勞勞碌碌誰停腳有有無無孰¶轉頭識得源頭無別水湛然常住洞天儔」
#+END_VERSE
¶

#+BEGIN_VERSE
「　我無生死我無舟人我俱無兩岸流中道不存誰做¶夢山窮水盡孰知秋嘉州大象頻伸腳陝府鐵牛善¶舉頭八字打開人不識張三李四一齊酬」
#+END_VERSE
¶

** 杲日麗天四頌¶

#+BEGIN_VERSE
「　玄要三三無不周玄玄要要儘風流掀天揭地弘凡¶聖霧捲雲收大日頭」
#+END_VERSE
¶

#+BEGIN_VERSE
「　三玄三要如何旨劈嘴攔腮唯直指點出時人眼裏¶睛當陽獨露誰能委」
#+END_VERSE
¶

#+BEGIN_VERSE
「　十智童真直下鉤千妖百怪一齊收孰能識得根源¶去法法頭頭觸處周」
#+END_VERSE
¶

#+BEGIN_VERSE
「　十智童真碗脫丘一毫端上現瓊樓分明捉敗汾陽¶老始可全提正脈流」
#+END_VERSE
¶

** 頌馬祖一喝三日耳聾二首¶

#+BEGIN_VERSE
「　全機應用不雷同一喝當陽顯大雄三日耳聾方吐¶露兒孫千古播家風」
#+END_VERSE
¶

#+BEGIN_VERSE
「　霹靂一聲轟宇宙雷音迥別震乾坤大方獨步徵龍¶象正令全提無等倫」
#+END_VERSE
¶

** 頌高峰大師四句偈五首¶

#+BEGIN_VERSE
「　海底泥牛啣月走金毛獅子潑天吼無位真人跳上¶騎露柱燈籠笑破口」
#+END_VERSE
¶

#+BEGIN_VERSE
「　巖前石虎抱兒眠歲月俱忘知幾年㘞地一聲絕復¶甦機權喜怒任方圓」
#+END_VERSE

<pb:KR6q0503_J_002-0835a>¶

#+BEGIN_VERSE
「　鐵蛇鑽入金剛眼覿面分明腦後箭急著眼兮拔卻¶箭回光一念超方便」
#+END_VERSE
¶

#+BEGIN_VERSE
「　崑崙騎象鷺鶿牽踏破虛空絕往還直下了然無別¶旨臨時殺活句中圓」
#+END_VERSE
¶

#+BEGIN_VERSE
「　舌劍高峰利似鎗妄將四句驗諸方誰知反被諸方¶勘兔角龜毛較短長」
#+END_VERSE
¶

** 金剛頌¶

#+BEGIN_VERSE
「　我人壽者及眾生四相皆空五眼明一合三心無所¶住超宗越格任縱橫」
#+END_VERSE
¶

** 四月初八日頌世尊初生公案二首¶

#+BEGIN_VERSE
「　今朝正是本娘生動地驚天目放睛帶累雲門喫白¶棒盲龜跛鱉一齊行」
#+END_VERSE
¶

#+BEGIN_VERSE
「　指天指地為人揚目顧周行別有長不是一番寒徹¶骨怎得梅花撲鼻香」
#+END_VERSE
¶

** 為水牯牛二頌¶

#+BEGIN_VERSE
「　日用尋常這一頭未知是馬未知牛一回端的通消¶息驀鼻牽來覿面酬」
#+END_VERSE
¶

#+BEGIN_VERSE
「　日日時時刻刻忘年年月月露堂堂悠悠蕩蕩瀟瀟¶洒剎剎塵塵處處彰」
#+END_VERSE
¶

** 頌法身偈二首¶

#+BEGIN_VERSE
「　山頭石虎吼如雷無位真人笑滿腮海底泥牛翻白¶浪火中木馬奔嘶來」
#+END_VERSE
¶

#+BEGIN_VERSE
「　觀音妙智暢奇哉五十三參顯善財龍女頓超無垢¶界參參見佛眾如來」
#+END_VERSE
¶

** 法身頌四首¶

#+BEGIN_VERSE
「　本來無假亦無真體露真常沒四鄰迥出一枝梅破¶臘百年公子不逢春」
#+END_VERSE
¶

#+BEGIN_VERSE
「　本來無物有何真真假無憑喚甚鄰聖號凡名齊不¶立塵塵盡是本來人」
#+END_VERSE
¶

#+BEGIN_VERSE
「　我本無心那有塵一微塵內顯其真廓然迥出本來
<pb:KR6q0503_J_002-0835b>¶面正體堂堂沒卻身」
#+END_VERSE
¶

#+BEGIN_VERSE
「　靈靈不昧妙明明了了常知坦坦平湛湛澄澄無去¶住綿綿密密證無生」
#+END_VERSE

<pb:KR6q0503_J_002-0835c>¶

